# Kötvény

A kötvény egy olyan értékpapír, amelynek értelmében a kibocsátó (adós) tartozik a tulajdonosnak (hitelezőnek), és - a feltételektől függően - köteles a hitelezőnek kifizetést biztosítani (pl. a kötvény tőkéjét (azaz a felvett összeget) a lejáratkor visszafizetni, valamint a kamatot (az úgynevezett kupont) egy meghatározott idő alatt). A kamtot meghatározott időközönként fizetik ki.

## Magyar állampapír

> Az állampapír az állam által kibocsátott hitelviszonyt megtestesítő értékpapír. Állampapír vásárlásával tulajdonképpen az államnak adunk kölcsönt, előre meghatározott kamatra és előre meghatározott időre. Ez utóbbi - azaz az állampapír futamideje - alapján megkülönböztetünk kincstárjegyet (1 éves vagy annál rövidebb lejáratú) és államkötvényt (1 évnél hosszabb lejáratú).
>
> *[https://www.allampapir.hu/](https://www.allampapir.hu/)*

A Magyar Államkincstár az állam által kibocsátott, állami kezességvállalással garantált értékpapírokat forgalmaz. **Az állampapír a legbiztonságosabb befektetési lehetőség ma Magyarországon, mert a befektetések mögött a Magyar Állam áll**. Tökéletes választás azoknak, akik rövidtávon (<5 év) szeretnék a pénzüket befektetni, és nem szeretnének kockáztatni. [Vésztartaléknak](vesztartalek.md) is remekül alkalmas, hiszen a pénz bármikor elérhető lejárat előtt is.

Az állampapírral mindig pontosan lehet számolni, mert a hozamok rögzítve vannak. A papírt fel lehet törni a lejárat előtt is (általában 1%-os büntetéssel).

### Fajtái

Nem szeretném havonta frissíteni ezt az oldalt, úgyhogy a legegyszerűbb megnyitni az [allampapir.hu](https://www.allampapir.hu/)-t és ott körülnézni.

### Melyiket vegyem?

Szerencsére az [allampapirkalkulator.hu](https://allampapirkalkulator.hu/) mindig szépen karban van tartva, ezért ezen nem kell általában sokat gondolkodni, elég begépelni a paramétereket és kihozza a legjobbat.

### Hol vegyem?

Mindenképp a Magyar Államkincstárnál, mert a többi szolgáltatónál (pl bankok) plusz költségekkel kell számolni. Az Államkincstár ingyenes és van mobilos applikációja is.

[https://webkincstar.allamkincstar.gov.hu/](https://webkincstar.allamkincstar.gov.hu/)

### Adózás

A magyar állampapír vétele és eladása 100% adómentes.

## Külföldi kötvények/állampapírok

Nem igazán van arra lehetőség, hogy direktbe vásárolj bármilyen külföldi ország kötvényét. Tőzsdén lehet esetleg ETF ([link](https://www.justetf.com/en/find-etf.html?assetClass=class-bonds&groupField=none&sortField=fundSize&sortOrder=desc)) vagy MMF (money market fund) formátumban.
